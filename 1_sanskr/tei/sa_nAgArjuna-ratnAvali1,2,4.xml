<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="sa_nAgArjuna-ratnAvali1.2.4">
  <teiHeader xml:lang="en">
  <fileDesc>
  <titleStmt>
	<title>Ratnāvali, 1,2,4</title>
	<author>Nāgārjuna</author>
	<respStmt>
	 <resp>data entry</resp>
	 <name>Richard Mahoney</name>
	</respStmt>
	<respStmt>
	 <resp>contribution to GRETIL</resp>
	 <name>Richard Mahoney</name>
	</respStmt>
	<respStmt>
	 <resp>initial normalization and conversion to legacy GRETIL formats</resp>
	 <name>Reinhold Grünendahl</name>
	</respStmt>
	<respStmt>
	 <resp>normalization and conversion to TEI-conformant markup</resp>
	 <name>Maximilian Mehner</name>
	</respStmt>
  </titleStmt>

  <publicationStmt>
	<publisher>Göttingen Register of Electronic Texts in Indian Languages (GRETIL), SUB Göttingen</publisher>
	<availability>
	 <p>This e-text was provided to GRETIL in good faith that no copyright rights have been infringed.
	 If anyone wishes to assert copyright over this file, please contact the GRETIL management at <email>gretil(at)sub(dot)uni-goettingen(dot)de</email>.
	 The file will be immediately removed pending resolution of the claim.</p>

	 <licence target="https://creativecommons.org/licenses/by-nc-sa/4.0/">Distributed under a Creative Commons Attribution-NonCommercial-ShareAlike 4.0 International License.</licence>
	</availability>
	<date when-iso="2020-07-31"/>
  </publicationStmt>

  <notesStmt>
	<note>This file has been created by mass conversion of GRETIL's Sanskrit corpus from <ref target="http://gretil.sub.uni-goettingen.de/gretil/1_sanskr/6_sastra/3_phil/buddh/nrat_1_u.htm">nrat_1_u.htm</ref>. Due to the heterogeneity of the sources the header markup might be suboptimal. For the sake of transparency the header of the legacy file is documented in the <gi>note</gi> element below:</note>
	<note type="legacyheader">
	 Nagarjuna: Ratnavali, 1
<lb/>
<lb/>Based on the edition by Giuseppe Tucci:
<lb/>Journal of the Royal Asiatic Society of Great Britain and Ireland,
<lb/>1934, pp. 307-325; 1936, pp. 237-252, 423-435.
<lb/>
<lb/>Version: 0.1a
<lb/>Last updated: Tue May 6 21:10:14 NZST 2003
<lb/>Text input by Richard Mahoney: r.mahoney@comnet.net.nz
<lb/>Latest Version:
<lb/> http://homepages.comnet.co.nz/~r-mahoney/ratna_text/ratna_text.html
	</note>
  </notesStmt>

  <sourceDesc>
	<bibl>Giuseppe Tucci: Journal of the Royal Asiatic Society of Great Britain and Ireland, 1934, pp. 307-325; 1936, pp. 237-252, 423-435.</bibl>
  </sourceDesc>
  </fileDesc>

  <encodingDesc>
  <projectDesc>
	<p>The Göttingen Register of Electronic Texts in Indian Languages (GRETIL) is a resource platform providing standardized machine-readable texts in Indian languages that have been contributed by various individuals and institutions.</p>
  </projectDesc>

  <editorialDecl>
	<correction>
	 <p>Apparent errors have been silently corrected.</p>
	</correction>

	<normalization>
	 <p>GRETIL normalizes all texts contributed consistently for each language.
	 Sanskrit texts are normalized in accordance with the scheme of the International Alphabet of Sanskrit Transliteration (IAST) in order to facilitate word search across its corpus without additional transformations.</p>

	 <p>All characters that were fully equivalent to an IAST-conformant character in the text file contributed have been made to conform to the character list below.
	 Non-conformant characters with additional information including accents, capitalization, and whitespace have been preserved as <gi>orig</gi> elements inside <gi>choice</gi> elements with their IAST-conformant equivalent in <gi>reg</gi> elements for the creation of a plain text.
	 These additional informations will be available only in those transformations of this file that display the original information.</p>

	 <p><table>
	 <head>Characters Used for the Transliteration of Sanskrit according to IAST</head>
	 <row role="label">
	 <cell>Character</cell>
	 <cell>Character Name</cell>
	 <cell>Unicode Code Point</cell>
	 </row>
	 <row>
	 <cell>a</cell>
	 <cell>LATIN SMALL LETTER A</cell>
	 <cell>U+0061</cell>
	 </row>
	 <row>
	 <cell>ā</cell>
	 <cell>LATIN SMALL LETTER A WITH MACRON</cell>
	 <cell>U+0101</cell>
	 </row>
	 <row>
	 <cell>i</cell>
	 <cell>LATIN SMALL LETTER I</cell>
	 <cell>U+0069</cell>
	 </row>
	 <row>
	 <cell>ī</cell>
	 <cell>LATIN SMALL LETTER I WITH MACRON</cell>
	 <cell>U+012B</cell>
	 </row>
	 <row>
	 <cell>u</cell>
	 <cell>LATIN SMALL LETTER U</cell>
	 <cell>U+0075</cell>
	 </row>
	 <row>
	 <cell>ū</cell>
	 <cell>LATIN SMALL LETTER U WITH MACRON</cell>
	 <cell>U+016B</cell>
	 </row>
	 <row>
	 <cell>ṛ</cell>
	 <cell>LATIN SMALL LETTER R WITH DOT BELOW</cell>
	 <cell>U+1E5B</cell>
	 </row>
	 <row>
	 <cell>ṝ</cell>
	 <cell>LATIN SMALL LETTER R WITH DOT BELOW AND MACRON</cell>
	 <cell>U+1E5D</cell>
	 </row>
	 <row>
	 <cell>ḷ</cell>
	 <cell>LATIN SMALL LETTER L WITH DOT BELOW</cell>
	 <cell>U+1E37</cell>
	 </row>
	 <row>
	 <cell>ḹ</cell>
	 <cell>LATIN SMALL LETTER L WITH DOT BELOW AND MACRON</cell>
	 <cell>U+1E39</cell>
	 </row>
	 <row>
	 <cell>e</cell>
	 <cell>LATIN SMALL LETTER E</cell>
	 <cell>U+0065</cell>
	 </row>
	 <row>
	 <cell>o</cell>
	 <cell>LATIN SMALL LETTER O</cell>
	 <cell>U+006F</cell>
	 </row>
	 <row>
	 <cell>ṃ</cell>
	 <cell>LATIN SMALL LETTER M WITH DOT BELOW</cell>
	 <cell>U+1E43</cell>
	 </row>
	 <row>
	 <cell>ḥ</cell>
	 <cell>LATIN SMALL LETTER H WITH DOT BELOW</cell>
	 <cell>U+1E25</cell>
	 </row>
	 <row>
	 <cell>'</cell>
	 <cell>APOSTROPHE</cell>
	 <cell>U+0027</cell>
	 </row>
	 <row>
	 <cell>k</cell>
	 <cell>LATIN SMALL LETTER K</cell>
	 <cell>U+006B</cell>
	 </row>
	 <row>
	 <cell>g</cell>
	 <cell>LATIN SMALL LETTER G</cell>
	 <cell>U+0067</cell>
	 </row>
	 <row>
	 <cell>ṅ</cell>
	 <cell>LATIN SMALL LETTER N WITH DOT ABOVE</cell>
	 <cell>U+1E45</cell>
	 </row>
	 <row>
	 <cell>c</cell>
	 <cell>LATIN SMALL LETTER C</cell>
	 <cell>U+0063</cell>
	 </row>
	 <row>
	 <cell>j</cell>
	 <cell>LATIN SMALL LETTER J</cell>
	 <cell>U+006A</cell>
	 </row>
	 <row>
	 <cell>ñ</cell>
	 <cell>LATIN SMALL LETTER N WITH TILDE</cell>
	 <cell>U+00F1</cell>
	 </row>
	 <row>
	 <cell>ṭ</cell>
	 <cell>LATIN SMALL LETTER T WITH DOT BELOW</cell>
	 <cell>U+1E6D</cell>
	 </row>
	 <row>
	 <cell>ḍ</cell>
	 <cell>LATIN SMALL LETTER D WITH DOT BELOW</cell>
	 <cell>U+1E0D</cell>
	 </row>
	 <row>
	 <cell>ṇ</cell>
	 <cell>LATIN SMALL LETTER N WITH DOT BELOW</cell>
	 <cell>U+1E47</cell>
	 </row>
	 <row>
	 <cell>p</cell>
	 <cell>LATIN SMALL LETTER P</cell>
	 <cell>U+0070</cell>
	 </row>
	 <row>
	 <cell>b</cell>
	 <cell>LATIN SMALL LETTER B</cell>
	 <cell>U+0062</cell>
	 </row>
	 <row>
	 <cell>m</cell>
	 <cell>LATIN SMALL LETTER M</cell>
	 <cell>U+006D</cell>
	 </row>
	 <row>
	 <cell>y</cell>
	 <cell>LATIN SMALL LETTER Y</cell>
	 <cell>U+0079</cell>
	 </row>
	 <row>
	 <cell>r</cell>
	 <cell>LATIN SMALL LETTER R</cell>
	 <cell>U+0072</cell>
	 </row>
	 <row>
	 <cell>l</cell>
	 <cell>LATIN SMALL LETTER L</cell>
	 <cell>U+006C</cell>
	 </row>
	 <row>
	 <cell>v</cell>
	 <cell>LATIN SMALL LETTER V</cell>
	 <cell>U+0076</cell>
	 </row>
	 <row>
	 <cell>ś</cell>
	 <cell>LATIN SMALL LETTER S WITH ACUTE</cell>
	 <cell>U+x015B</cell>
	 </row>
	 <row>
	 <cell>ṣ</cell>
	 <cell>LATIN SMALL LETTER S WITH DOT BELOW</cell>
	 <cell>U+1E63</cell>
	 </row>
	 <row>
	 <cell>s</cell>
	 <cell>LATIN SMALL LETTER S</cell>
	 <cell>U+0073</cell>
	 </row>
	 <row>
	 <cell>h</cell>
	 <cell>LATIN SMALL LETTER H</cell>
	 <cell>U+0068</cell>
	 </row>
	 </table>
	</p>
  </normalization>

  <quotation marks="some">
	<p>If indicated unambiguously in the text file contributed quotation marks have been replaced with the <gi>q</gi> element and, in case a reference was provided, have been nested inside a <gi>cit</gi> with the respective reference provided in a <gi>ref</gi> element after the quote.</p>
  </quotation>

  <segmentation>
	<p>Unnumbered <gi>div</gi> elements are used to structure the text, using the <att>type</att> and <att>n</att> attributes in accordance with the <gi>refsDecl</gi>.</p>
  </segmentation>

  <interpretation>
	<p>Interpretive markup which is visible only in analytic transformations of this file consists of:
	<list>
	 <item>Highlighting in <gi>hi</gi> elements,</item>
	 <item>Corruptions in <gi>sic</gi> elements,</item>
	 <item>Remarks in <gi>note</gi> elements with the @resp attribute identifying the agency.</item>
	</list></p>
  </interpretation>
  </editorialDecl>

  <refsDecl>
  <p>A reference is given in the <att>xml:id</att> attributes consisting of
  <list>
	<item>a pragmatic abbreviation of the <label>title</label>: Ratnāvali, 1,2,4 = <!-- abbreviation -->,</item>
	<item>the number of the <label></label> in arabic numerals,</item>
	<item>the number of the <label>verse</label> in arabic numerals.</item>
  </list>
  </p>
  </refsDecl>
  </encodingDesc>

  <profileDesc>
  <langUsage>
  <language ident="en">English</language>
  <language ident="sa-Latn">Sanskrit</language>
  </langUsage>

  <textClass>
  <keywords scheme="http://gretil.sub.uni-goettingen.de/">
	<term>Sanskrit -- Śāstra -- Philosophy -- Buddhist</term>
  </keywords>
  </textClass>
  </profileDesc>

  <revisionDesc>
  <listChange>
  <change when-iso="2020-07-31" who="Maximilian Mehner">TEI encoding by mass conversion of GRETIL's Sanskrit corpus</change>
  </listChange>
  </revisionDesc>

</teiHeader>

<text xml:lang="sa-Latn">
  <body>

<div type="ratna" n="1">
<p>|| namo ratnatrayāya ||</p>

<p>sarvadoṣavinirmuktaṃ guṇaiḥ sarvair alaṃkṛtaṃ |</p>

<l>praṇamya sarvajñam ahaṃ sarvasattvaikabāndhavaṃ || RATNA_01.01</l>

<p>dharmam ekāntakalyāṇaṃ rāja [ n dha ] rmodayāya te |</p>

<l>vakṣyāmi dharmaḥ siddhiṃ hi yāti saddharmabhājane || RATNA_01.02</l>

<p>prāg dharmābhyudayo yatra paścān naiḥśreyasodayaḥ |</p>

<l>samprāpyābhyudayaṃ yasmād eti naiḥśreyasaṃ kramāt || RATNA_01.03</l>

<p>sukham abhyudaya [ s tatra mokṣo ] naiḥśreyaso mataḥ |</p>

<l>asya sādhanasaṃkṣepaḥ śraddhāprajñe samāsataḥ || RATNA_01.04</l>

<p>śrāddhatvād bhajate dharmaṃ prājñatvād vetti tattvataḥ |</p>

<l>prajñā pradhānaṃ tv anayoḥ śraddhā pūrvaṅgamāsya tu || RATNA_01.05</l>

<p>chandād dveṣād bhayān mohād yo dharmaṃ nātivartate |</p>

<l>sa śrāddha iti vijñeyaḥ śreyaso bhājanaṃ param || RATNA_01.06</l>

<p>kāyavāṅmānasaṃ karma sarvaṃ samyak parīkṣya yaḥ |</p>

<l>parātmahitam ājñāya sadā kuryāt sa paṇḍitaḥ || RATNA_01.07</l>

<p>ahiṃsā cauryaviratiḥ paradāravivarjanam |</p>

<l>mithyāpaiśunyapāruṣyābaddhavādeṣu saṃyamaḥ || RATNA_01.08</l>

<p>lobhavyāpādanāstik [ yadṛṣṭīnāṃ parivarjanaṃ |</p>

<l>ete karmapathā ] śuklā daśa kṛṣṇā viparyayāt || RATNA_01.09</l>

<p>amadyapānaṃ svājīvo 'vihiṃsā dānam ādarāt |</p>

<l>pūjyapūjā ca maitrī ca dharmaś caiṣa samāsataḥ || RATNA_01.10</l>

<p>śarīratāpanād dharmaḥ kevalān [ nāsti tena hi ] |</p>

<p>[ 2,a ] na paradrohaviratir na pareṣām anugrahaḥ || RATNA_01.11</p>

<p>dānaśīlakṣamāspaṣṭaṃ yaḥ saddharmamahāpatham |</p>

<l>anādṛtya vrajet kāyakleśago daṇḍakotpathaiḥ || RATNA_01.12</l>

<p>sa saṃsārāṭavīṃ ghorām anantajanapādapām |</p>

<l>kleśavyālāvalīḍhāṅgaḥ sudīrghaṃ pratipadyate || RATNA_01.13</l>

<p>hiṃsayā jāyate 'lpāyuḥ bahvābādho vihiṃsayā |</p>

<l>cauryeṇa bhogavyasanī saśa [ truḥ ] paradārikaḥ || RATNA_01.14</l>

<p>pratyākhyānaṃ mṛṣāvādāt paiśunyāt mitrabhedanam |</p>

<l>apriyaśravaṇaṃ raukṣyād abāddhād durbhagaṃ vacaḥ || RATNA_01.15</l>

<p>manorathān hanty abhidhyā vyāpādo bhayadaḥ smṛtaḥ |</p>

<l>mithyādṛṣṭiḥ kudṛṣṭitvaṃ madyapānaṃ matibhramaḥ || RATNA_01.16</l>

<p>apradānena dāridryaṃ mithyājivena vañcanā |</p>

<l>stambhena duḥkuḷīnatvam alpaujaskatvam īrṣayā || RATNA_01.17</l>

<p>krodhād durvarṇatā maurkhyam apraśnena vipaścitām |</p>

<l>phalam etan manuṣyatve sarvebhyaḥ prāk ca durgatiḥ || RATNA_01.18</l>

<p>esāṃ akuśalākhyānāṃ vipāko yaḥ prakīrtitaḥ |</p>

<l>kuśalānāṃ ca sarveṣāṃ viparītaḥ phalodayaḥ || RATNA_01.19</l>

<p>lobho dveṣaś ca mohas ca tajjaṃ karmeti cāśubham |</p>

<l>alobhāmohādveṣāś ca tajjaṃ karmetarac chubhaṃ || RATNA_01.20</l>

<p>aśubhāt sarvaduḥkhāni sarvadurgatayas tathā |</p>

<l>śubhāt sugatayaḥ sarvāḥ sarvajanmasukhāni ca || RATNA_01.21</l>

<p>nivṛttir [ 2,b ] aśubhāt kṛtsnāt pravṛttis tu śubhe sadā |</p>

<l>manasā karmaṇā vācā dharmo 'yaṃ dvividhaḥ smṛtaḥ || RATNA_01.22</l>

<p>narakapretatiryagbhyo dharmād asmād vimucyate |</p>

<l>nṛṣu deveṣu cāpnoti sukhaśrīrājyavistarān || RATNA_01.23</l>

<p>dhyānāpramāṇārūpyais tu brahmādyasukham aśnute |</p>

<l>ityabhyudayadharmo 'yaṃ phalaṃ cāsya samāsataḥ || RATNA_01.24</l>

<p>naiḥśreyasaḥ punar dharmaḥ sūkṣmo gambhīradarśanaḥ |</p>

<l>bālānāṃ [ aśrotravatām ] uktas trāsakāro jinaiḥ || RATNA_01.25</l>

<p>nāsmy ahaṃ na bhaviṣyāmi na me 'sti na bhaviṣyati |</p>

<l>iti bālasya santrāsaḥ paṇḍitasya bhayakṣayaḥ || RATNA_01.26</l>

<p>ahaṃkāraprasūteyaṃ mamakāropasaṃhitā |</p>

<l>prajā prajāhitaikāntavādinā 'bhihitā khila || RATNA_01.27</l>

<p>asty ahaṃ mama cāstīti mithyaitat paramārthataḥ |</p>

<l>yathābhūtaparijñānān na bhavaty ubhayam yataḥ || RATNA_01.28</l>

<p>ahaṃkārodbhavāḥ skandhāḥ so 'haṃkāro 'nṛto 'rthataḥ |</p>

<l>bījaṃ yasyānṛtaṃ tasya prarohaḥ satyataḥ kutaḥ || RATNA_01.29</l>

<p>skandhān asatyān dṛṣṭvaivam ahaṃkāraḥ prahīyate |</p>

<l>ahaṃkāraprahāṇāc ca na punaḥ skandhasaṃbhavaḥ || RATNA_01.30</l>

<p>yathādarśam upādāya [ svamukhapratibimbakam |</p>

<l>dṛśya ] te nāma tac caivam na kiṃcid api tattvataḥ || RATNA_01.31</l>

<p>ahaṃkāras tathā skandhān upādāyopalabhyate |</p>

<l>na ca kaścit sa tattvena svamukhapratibimbavat || RATNA_01.32</l>

<p>yathādarśam anādāya svamukhapratibimbakam |</p>

<p>na dṛśyate tathā skandhān [ 3,a ] anādāyāham ity api || RATNA_01.33</p>

<p>evaṃvidhārthaśravaṇād dharmacakṣur avāptavān |</p>

<l>āryānanandaḥ svayaṃ caiva bhikṣubhyo 'bhīkṣṇam uktavān || RATNA_01.34</l>

<p>skandhagrāho yāvad asti tāvad evāham ity api |</p>

<l>ahaṃkāre sati punaḥ karma janma tataḥ punaḥ || RATNA_01.35</l>

<p>trivartmaitad anādyantamadhyaṃ saṃsāramaṇḍalaṃ |</p>

<l>alātamaṇḍalaprakhyaṃ bhramaty anyonyahetukaṃ || RATNA_01.36</l>

<p>svaparobhayatas tasya traikālyato 'py aprāptitaḥ |</p>

<l>ahaṃkāraḥ kṣayaṃ yāti tataḥ karma ca janma ca || RATNA_01.37</l>

<p>evaṃ hetuphalotpādaṃ paśyaṃs tatkṣayaṃ eva ca |</p>

<l>nāstitām astitāṃ caiva naiti lokasya tattvataḥ || RATNA_01.38</l>

<p>sarvaduḥkhakṣayaṃ dharmaṃ śrutvaivam aparīkṣakaḥ |</p>

<l>saṃkampaty aparijñānād abhayasthānakātaraḥ || RATNA_01.39</l>

<p>na bhaviṣyati nirvāṇe sarvam etan na te bhayam |</p>

<l>ucyamāna ihābhāvas tasya te kiṃ bhayaṃkaraḥ || RATNA_01.40</l>

<p>mokṣe nātmā na ca skandhā mokṣaś ced īdṛṣaḥ priyaḥ |</p>

<l>ātmaskandhāpanayanaṃ kim ihaiva tavāpriyaṃ || RATNA_01.41</l>

<p>na cābhāvo 'pi nirvāṇaṃ kuta eva tasya bhāvatā |</p>

<l>bhāvābhāvaparāmarśakṣayo nirvāṇam ucyate || RATNA_01.42</l>

<p>samāsān nāstitādṛṣṭiḥ phalaṃ nāstīti karmaṇaḥ |</p>

<l>apuṇyāpāyikī caiṣā mithyādṛṣṭir iti smṛtā || RATNA_01.43</l>

<p>samāsād astitādṛṣtiḥ phalaṃ cāstīti karmaṇām |</p>

<l>puṇyā sugatiniṣyandā samyagdṛṣṭir iti smṛtā || RATNA_01.44</l>

<p>jñāne [ 3,b ] nāstyastitāśānteḥ pāpapuṇyavyatikramaḥ |</p>

<l>durgateḥ sugateś cāsmāt sa mokṣah sadbhir ucyate || RATNA_01.45</l>

<p>sahetum udayaṃ paśyan nāstitām ativartate |</p>

<l>astitām api nopaiti nirodhaṃ saha hetunā || RATNA_01.46</l>

<p>prāgjātaḥ sahajātaś ca hetur ahetuko 'rthataḥ |</p>

<l>prajñapter apratītatvād utpatteś caiva tattvataḥ || RATNA_01.47</l>

<p>asmin satīdaṃ bhavati dīrghe hrasvaṃ yathā sati |</p>

<l>[ tasyotpādād udetīdaṃ dīpotpādād yathā ] prabhā || RATNA_01.48</l>

<p>hrasve 'sati punar dīrghaṃ na bhavati svabhāvataḥ |</p>

<l>pradīpasyāpy anutpādāt prabhāyā apy asaṃbhavaḥ || RATNA_01.49</l>

<p>evaṃ hetuphalotpādaṃ dṛṣtvā nopaiti nāstikyaṃ |</p>

<l>abhyupetyāsya lokasya yāthābhūtyaṃ prapañcajam || RATNA_01.50</l>

<p>nirodhaṃ ca prapañcotthaṃ yāthābhūtyād upāgataḥ |</p>

<l>nopayāty astitāṃ tasmān mucyate 'dvayaniśritaḥ || RATNA_01.51</l>

<p>durād ālokitaṃ rūpam āsannair dṛśyate sphuṭam |</p>

<l>marīcir yadi vāri syād āsannaiḥ kiṃ na dṛśyate || RATNA_01.52</l>

<p>dūrībhūtair yathābhūto loko 'yaṃ dṛśyate tathā |</p>

<l>na dṛśyate tadāsannair animitto marīcivat || RATNA_01.53</l>

<p>[ marīcis toyasadṛśī yathā nāmbo na ] cārthataḥ |</p>

<l>skandhās tathātmasadṛśā natmāno nāpi te 'rthataḥ || RATNA_01.54</l>

<p>mariciṃ toyam ity etad iti matvāgato 'tra san |</p>

<l>yadi nāstīti tat toyaṃ [ gṛhṇīyān mūḍha eva saḥ || RATNA_01.55</l>

<p>marīcipratimaṃ lo ] kam [ 4,a ] evam astīti gṛhṇataḥ |</p>

<l>nāstīti cāpi moho 'yaṃ sati mohe na mucyate || RATNA_01.56</l>
<p>nāstiko durgatiṃ yāti sugatiṃ yāti cāstikaḥ |</p>

<l>yathābhūtaparijñānān mokṣam advayaniśritaḥ || RATNA_01.57</l>

<p>anicchan nāstitāstitve yathābhūtaparijñayā |</p>

<l>nāstitāṃ labhate mohāt kasmān na labhate 'stitāṃ || RATNA_01.58</l>

<p>syād astidūṣaṇād asya nāstitākṣipyate 'rthataḥ |</p>

<l>nāstitādūṣanād eva kasmān nākṣipyate 'stitā || RATNA_01.59</l>

<p>na pratijñā na caritaṃ na cittaṃ bodhiniśrayāt |</p>

<l>nāstikatve 'rthato yeṣāṃ kathaṃ te nāstikāḥ smṛṭāḥ || RATNA_01.60</l>

<p>sasāṃkhyaulūkyanirgranthapudgalaskandhavādinam |</p>

<l>pṛccha lokaṃ yadi vadaty astināstivyatikramam || RATNA_01.61</l>

<p>dharmayautakam ity asmān nāstyastitvavyatikramam |</p>

<l>viddhi gaṃbhīram ity uktaṃ buddhānāṃ śāsanāmṛtam || RATNA_01.62</l>

<p>vibhavaṃ naiti nāyāti na tiṣṭhaty api cakṣaṇam |</p>

<l>traikālyavyativṛttātmā loka eva kuto 'rthataḥ || RATNA_01.63</l>

<p>dvayor apy āgatigatī prasthitiś ca na tattvataḥ |</p>

<l>lokanirvāṇayos tasmād viśeṣaḥ ka ivārthataḥ || RATNA_01.64</l>

<p>sthiter abhāvād udayo nirodhaś ca na tattvataḥ |</p>

<l>uditaḥ sthitaś ceti niruddhaś ca kuto 'rthataḥ || RATNA_01.65</l>

<p>katham aksaṇiko bhāvaḥ pariṇāmaḥ sadā yadi |</p>

<l>nāsti cet pariṇāmaḥ syād anyathātvaṃ kuto 'rthataḥ || RATNA_01.66</l>

<p>ekadeśe [ 4,b ] kṣayād vā syāt kṣaṇikaṃ sarvaśo 'pi vā |</p>

<l>vaiṣamyānupalabdheś ca dvidhāpy etad ayuktimat || RATNA_01.67</l>

<p>kṣaṇike sarvathā bhāvet kutaḥ kācit purāṇatā |</p>

<l>sthairyād akṣaṇike cāpi kutaḥ kācit purāṇatā || RATNA_01.68</l>

<p>yathānto 'sti kṣaṇasyaivam ādir madhyaṃ ca kalpyatām |</p>

<l>tryātmakatvāt kṣaṇasyaivaṃ na lokasya kṣaṇaṃ sthitiḥ || RATNA_01.69</l>

<p>ādimadhyāvasānāni c [ intyāni kṣaṇavat punaḥ |</p>

<l>ādimadhyā ] vasānatvaṃ na svataḥ parato 'pi vā || RATNA_01.70</l>

<p>naiko 'nekapradeśatvān nāpradeśaś ca kaścana |</p>

<l>vinaikam api nāneko nāstitvam api cāstitām || RATNA_01.71</l>

<p>vināśāt pratipakṣād vā syād astitvasya nāstitā |</p>

<l>vināśaḥ pratipakṣo vā kathaṃ syād astyasaṃbhavāt || RATNA_01.72</l>

<p>nirvṛtes tena lokasya nopaity ūnatvam arthataḥ |</p>

<l>antavān iti lokaś ca pṛṣṭas tuṣṇīṃ jino 'bhavat || RATNA_01.73</l>

<p>sarvajña iti sarvajño budhais tenaiva gamyate |</p>

<l>yenaitad dharmagāmbhīryaṃ novācābhājane loke || RATNA_01.74</l>

<p>iti naiḥśreyaso dharmo gambhīro niṣparigrahaḥ |</p>

<l>anālaya ity proktaḥ saṃbuddhais tattvadarśibhiḥ || RATNA_01.75</l>

<p>asmād anālayād dharmād ālayābhiratā janāḥ |</p>

<l>astināstyavyatikrantā bhītā naśyanty amedhasaḥ || RATNA_01.76</l>

<p>te naṣṭā nāśayanty anyān abhayasthānabhīravaḥ |</p>

<l>tathā kuru yathā rājan naṣṭair na vipranāśyase || RATNA_01.77</l>

</div>
<div type="ratna" n="2">
<p>[ 6a ] kadalī pāṭitā yadvan niḥśeṣāvayavaiḥ saha |</p>

<l>na kiṃcit puruṣas tadvat pāṭitaḥ saha dhātubhiḥ || RATNA_02.01</l>

<p>sarvadharmā anātmāna ity ato bhāṣitaṃ jinaiḥ |</p>

<l>dhātuṣaṭkaṃ ca taiḥ sarvaṃ nirṇītaṃ tac ca nārthataḥ || RATNA_02.02</l>

<p>naivam ātmā na cānātmā yāthābhūtyena labhyate |</p>

<l>ātmānātmakṛtadṛṣṭī varvārāsmān mahāmuniḥ || RATNA_02.03</l>

<p>dṛṣṭaśruṭādyaṃ muninā na satyaṃ na mṛṣoditaṃ |</p>

<l>pakṣāddhi pratipakṣaḥ syād ubhayaṃ tac ca nārthataḥ || RATNA_02.04</l>

<p>iti satyānṛtātīto loko 'yaṃ paramārthataḥ |</p>

<l>asmād eva ca tattvena nopaity asti ca nāsti ca || RATNA_02.05</l>

<p>yac caivaṃ sarvathā neti sarvajñas tat kathaṃ vadet |</p>

<l>sāntam ity athavānantaṃ dvayaṃ vādvayam eva vā || RATNA_02.06</l>

<p>asaṃkhyeyā gatā buddhās tathaiṣyanty atha sāṃpratāḥ |</p>

<l>koṭyagraśaś ca sattvāntas tebhyas traikālyajo mataḥ || RATNA_02.07</l>

<p>vṛddhihetur na lokasya kṣayas traikālyasambhavaḥ |</p>

<l>sarvajñena kathaṃ tasya pūrvānto 'vyākṛtaḥ kṛtaḥ || RATNA_02.08</l>

<p>etat tu dharmagāmbhīryaṃ yat tad guhyaṃ pṛthagjane |</p>

<l>māyopamatvaṃ lokasya buddhānāṃ śāsanāmṛtaṃ || RATNA_02.09</l>

<p>māyāgajasya dṛśyeta yathā janmānta eva ca |</p>

<l>na ca kaścit sa tattvena janmāntaś caiva vidyate || RATNA_02.10</l>

<p>māyopamasyalokasya tathā janmānta eva ca |</p>

<l>dṛśyate paramārthena na ca janmānta eva ca || RATNA_02.11</l>

<p>yathā māyāgajo naiti kutaścid yāti [ 6b ] na kvacit |</p>

<l>cittamohanamātratvād bhāvatvena na tiṣṭhati || RATNA_02.12</l>

<p>tathā māyopamo loko naiti yāti na kutracit |</p>

<l>cittamohanamātratvād bhāvatvena na tiṣṭhati || RATNA_02.13</l>

<p>traikālyavyativṛttātmā loka evaṃ nu ko 'rthataḥ |</p>

<l>yo 'sti nāsty athavāpi syād anyatra vyavahārataḥ || RATNA_02.14</l>

<p>catuṣprakāram ity asmāt sānto 'nanto dvayo 'dvayaḥ |</p>

<l>buddhena hetor nānyasmād ayam avyākṛtaḥ kṛtaḥ || RATNA_02.15</l>

<p>śarīrāśucitā tāvan sthūlā pratyakṣagocarā |</p>

<l>satataṃ dṛśyamānāpi yadā citte na tiṣṭhati || RATNA_02.16</l>

<p>tadātisūkṣmo gambhīraḥ saddharmo 'yaṃ anālayaḥ |</p>

<l>apratyakṣaḥ kathaṃ citte sukhenāvatariṣyati || RATNA_02.17</l>

<p>sambudhyāsmān nirvṛtto 'bhūd dharmaṃ deśayituṃ muniḥ |</p>

<l>durjñānam atigāmbhiryāj jñātvā dharmam imaṃ janaiḥ || RATNA_02.18</l>

<p>vināśayati durjñāto dharmo 'yam avipaścitaṃ |</p>

<l>nāstitādṛṣṭisamale yasmād asmin nimajjati || RATNA_02.19</l>

<p>aparo 'py asya durjñānān mūrkhaḥ paṇḍitamānikaḥ |</p>

<l>pratikṣepavinaṣṭātmā yāty avīcim adhomukhaḥ || RATNA_02.20</l>

<p>durbhuktena yathānnena vināśam adhigacchati |</p>

<l>subhuktenāyur ārogyaṃ balaṃ saukhyāni cāśnute || RATNA_02.21</l>

<p>durjñātena tathānena vināśam adhigacchati |</p>

<l>samyagjñātenātra sukhaṃ bodhiṃ cāpnoty anuttarāṃ || RATNA_02.22</l>

<p>tasmād atra pratikṣepaṃ dṛṣṭiṃ tyaktvā ca nāstikīṃ |</p>

<p>saṃyagjñānaparaṃ yatnaṃ kuru [ 7a ] sarvārthasiddhaye || RATNA_02.23</p>

<p>dharmasyāsyāparijñānād ahaṃkāro 'nuvartate |</p>

<l>tataḥ śubhāśubhaṃ karma tato janma śubhāśubhaṃ || RATNA_02.24</l>

<p>tasmād yāvad avijñāto dharmo 'haṃkāraśātanaḥ |</p>

<l>dānaśīlakṣamādharme tāvad ādaravān bhava || RATNA_02.25</l>

<p>dharmapūrvāṇi kāryāṇi dharmamadhyāni pārthiva |</p>

<l>sādhayan dharmaniṣṭhāni neha nāmutra sīdati || RATNA_02.26</l>

<p>dharmāt kīrtiḥ sukhaṃ caiva neha bhīr na mumūrṣataḥ |</p>

<l>paralokasukhaṃ sphītaṃ tasmād dharmaṃ sadā bhaja || RATNA_02.27</l>

<p>dharma eva parā nītir dharmāl loko 'nurajyate |</p>

<l>rañjitena hi lokena neha nāmutra vañcyate || RATNA_02.28</l>

<p>adharmeṇa tu yā nītis tayā loko 'parajyate |</p>

<l>lokāparañjanāc caiva neha nāmutra nandati || RATNA_02.29</l>

<p>parātisandhānaparā kaṣṭā durgatipaddhatiḥ |</p>

<l>anarthavidyā duṣprajñair arthavidyā kathaṃ kṛtā || RATNA_02.30</l>

<p>parātisandhānaparo nītimān katham arthataḥ |</p>

<l>yena janmasahasrāṇi bahūny ātmaiva vañcyate || RATNA_02.31</l>

<p>ripor apriyam anvicchan dosāṃs tyaktvā guṇān śraya |</p>

<l>svahitāvāptir eva tu ripos cāpy apriyaṃ bhavet || RATNA_02.32</l>

<p>dānena priyavadyena hitenaikāthacaryayā |</p>

<l>ebhir ācara lokasya dharmasyaiva ca saṅgrahaṃ || RATNA_02.33</l>

<p>viśvāsaṃ janayaty ekaṃ satyaṃ rājñāṃ yathā dṛḍhaṃ |</p>

<l>tathaivābhūtam apy eṣām aviśvāsakaraṃ paraṃ || RATNA_02.34</l>

<p>nāvisaṃvādavat satyaṃ [ sattve ] [ 7b ] odgataṃ arthataḥ |</p>

<l>paraikāntahitaṃ satyam ahitatvān mṛṣetarat || RATNA_02.35</l>

<p>doṣān pracchādayaty ekas tyāgo rājñāṃ yathojjvalaḥ |</p>

<l>tathā kārpaṇyam apy eṣāṃ guṇasarvasvaghātakaṃ || RATNA_02.36</l>

<p>upaśāntasya gāmbhīryaṃ gāmbhīryād gauravaṃ paraṃ |</p>

<l>gauravād dīptir ājñā ca tasmād upaśamaṃ bhaja || RATNA_02.37</l>

<p>ahāryabuddhiḥ prājñatvād aparapratyayaḥ sthiraḥ |</p>

<l>nātisandhīyate rājā tasmāt prajñāparo bhava || RATNA_02.38</l>

<p>satyatyāgaśamaprajño caturbhadro narādhipaḥ |</p>

<l>dharmaś caturbhadra iva stūyate devamānuṣaiḥ || RATNA_02.39</l>

<p>nigṛhyavādibhiḥ śuddhaiḥ prajñākāruṇyanirmalaiḥ |</p>

<l>sahāsīnasya satataṃ prajñā dharmaś ca varddhate || RATNA_02.40</l>

<p>durlabhāḥ pathyavaktāraḥ śrotāras tv atidurlabhāḥ |</p>

<l>tebhyo 'tidurlabhatamā ye pathyasyāśu kāriṇaḥ || RATNA_02.41</l>

<p>pathyam apy apriyaṃ tasmāj jñātvā śīghraṃ samācara |</p>

<l>pibed auṣadham apy ugram ārogyāyātmavān iva || RATNA_02.42</l>

<p>jīvitārogyarājyānāṃ cintayānityatāṃ sadā |</p>

<l>tataḥ saṃvegavān dharmam ekāntena prayāsyase || RATNA_02.43</l>

<p>avaśyaṃ maraṇaṃ paśyan pāpād duḥkhaṃ mṛtasya ca |</p>

<l>aihikena sukhenāpi na pāpaṃ kṣātum arhasi || RATNA_02.44</l>

<p>kasmiṃś ced abhayaṃ dṛṣṭaṃ bhayaṃ dṛṣṭaṃ kvacit kṣaṇe |</p>

<l>yady ekasmin samāśvāsaḥ kim ekasmin na te bhayaṃ || RATNA_02.45</l>

<p>madyāt paribhavo loke kāryahānir dhanakṣayaḥ |</p>

<l>akāryakāraṇam mohāt [ madyam tyaja tataḥ sadā ] || RATNA_02.46</l>
</div>
<div type="ratna" n="4">
<p>  [ 15a ] adharmam anyāyyam api prāyo rājā 'nujīvibhiḥ |</p>

<l>ācaran stūyate tasmāt kṛcchrād vetti kṣamā 'kṣamaṃ || RATNA_04.01</l>

<p>anyo 'pi tāvad yaḥ kaścid durvacaḥ kṣamam apriyam |</p>

<l>kimu rājā mahābhaumas tvaṃ mayā bhikṣuṇā satā || RATNA_04.02</l>

<p>tvatkṛtād eva tu snehāj jagatām anukampayā |</p>

<l>aham eko vadāmi tvāṃ pathyam apy apriyaṃ bhṛśaṃ || RATNA_04.03</l>

<p>satyaṃ ślakṣṇārthavat pathyaṃ śiṣyaḥ kāle 'nukampayā |</p>

<l>vācya ity āha bhagavāṃs tad evam abhidhīyase || RATNA_04.04</l>

<p>akrodhe satyavākye ca ślāghyamāṇo yadi sthitaḥ |</p>

<l>śravyaṃ samparigṛhṇīyāt sattoyaṃ snāpyamānavat || RATNA_04.05</l>

<p>tasya me vadato vākyaṃ tvam ihāmutra ca kṣamaṃ |</p>

<l>jñātvā kuru hitāyedam ātmano jagato 'pi ca || RATNA_04.06</l>

<p>yācakebhyaḥ purā dānāt prāpyārthāṃś cen na dāsyasi |</p>

<l>akṛtajñatvalobhābhyāṃ nārthān punar avāpsyasi || RATNA_04.07</l>

<p>iha pathy adanaṃ loke na vahaty abhṛto bhṛtaḥ |</p>

<l>yācakas tv abhṛto 'mutra hīnaḥ śataguṇadvahaḥ || RATNA_04.08</l>

<p>udāracittaḥ satataṃ bhavodārakriyārataḥ |</p>

<l>udārakarmaṇaḥ sarvam udāraṃ jāyate phalam || RATNA_04.09</l>

<p>manorathair api klībair anālīḍhaṃ narādhipaiḥ |</p>

<l>kuru dharmāspadaṃ śrīmat khyātaṃ ratnatrayāspadam || RATNA_04.10</l>

<p>sāmantarājaromāñcakaraṃ dharmāspadaṃ na yat |</p>

<l>mṛtyasyāpy apraśasyatvād rājaṃs tad akṛtaṃ varam || RATNA_04.11</l>

<p>atyaudāryād [ 15b ] udārāṇāṃ vismayotsāhavardhaṇam |</p>

<l>utsāhaghnaṃ ca mandānāṃ sarvasvenāpi kāraya || RATNA_04.12</l>

<p>utsṛjyāmutra gantavyaṃ sarvasvam avaśena te |</p>

<l>dharme niyuktaṃ yāty eva purastāt sarvam eva tat || RATNA_04.13</l>

<p>sarvasvaṃ pūrvanṛpateḥ nṛpasya vaśam āgataṃ |</p>

<l>kiṃ pūrvakasya dharmāya sukhāya yaśase 'pi vā || RATNA_04.14</l>

<p>bhuktād arthād iha sukhaṃ dattāt pāratrikaṃ sukham |</p>

<l>abhuktādattanaṣṭatvād duḥkham eva kutaḥ sukhaṃ || RATNA_04.15</l>

<p>vinaśyan sacivair dātum asvātantryān na śakyasi |</p>

<l>āpatichedaniḥsnehair navarājapriyaiṣibhiḥ || RATNA_04.16</l>

<p>sarvasvenāpy ataḥ svasthaḥ śīghraṃ dharmāspadaṃ kuru |</p>

<l>mṛtyupratyayamadhyasthaḥ pravātasthapradīpavat || RATNA_04.17</l>

<p>dharmādhikārā ye cānye pūrvarājapravartitāḥ |</p>

<l>devadroṇyādayas te 'pi pravartyantāṃ yathā sthitāḥ || RATNA_04.18</l>

<p>ahiṃsakaiḥ śubhācārair vratasthair atithipriyaiḥ |</p>

<l>sarvakṣamair akalahair bhajyeraṃs taiḥ sado(dya)taiḥ || RATNA_04.19</l>

<p>andhavyādhitahīnāṅgadīnānāthavanīpakāḥ |</p>

<l>te 'py annapānaṃ sāmyena labherann avighaṭṭitāḥ || RATNA_04.20</l>

<p>anarthīnām api satāṃ dhārmikāṇāṃ anugrahān |</p>

<l>apy anyarājyasaṃsthānām anurūpān pravarttaya || RATNA_04.21</l>

<p>sarvadharmādhikāreṣu dharmādhikṛtam utthitaṃ |</p>

<l>alubdhaṃ paṇḍitaṃ dharmyaṃ kuru teṣām abādhakaṃ || RATNA_04.22</l>

<p>nītijñān dhārmikān snigdhān śucīn bhaktān akātarān |</p>

<p>kulinān śīlasampannān [ 16a ] kṛtajñān sacivān kuru || RATNA_04.23</p>

<p>akṣudrāṃs tyāginaḥ śūrān snigdhān sambhoginaḥ sthirān |</p>

<l>kuru nityāpramattāṃs ca dhārmikān daṇḍanāyakān || RATNA_04.24</l>

<p>dharmaśīlān śucīn dakṣān kāryajñān śāstrakovidān |</p>

<l>kṛtavṛttīn samān snigdhān vṛddhān adhikṛtan kuru || RATNA_04.25</l>

<p>pratimāsaṃ ca tebhyas tvaṃ sarvam āyavyayaṃ śṛṇu |</p>

<l>śrutvā dharmādhikārādyaṃ kāryaṃ sarvaṃ svayaṃ vada || RATNA_04.26</l>

<p>dharmārthaṃ yadi te rājyaṃ na kīrtyarthaṃ na kāmataḥ |</p>

<l>tataḥ saphalam atyartham anarthārtham ato 'nyathā || RATNA_04.27</l>

<p>parasparāmiṣībhūte loke 'smin prāyaśo nṛpa |</p>

<l>yathā rājyaṃ ca dharmaś ca bhavet tava tathā śṛṇu || RATNA_04.28</l>

<p>jñānavṛddhā kule jātā nyāyajñāḥ pāpabhīravaḥ |</p>

<l>sametā bahavo nityaṃ santu te kāryadarśinaḥ || RATNA_04.29</l>

<p>daṇḍabandhaprahārādīn kuryus te nyāyato 'pi cet |</p>

<l>kārunyārdraḥ sadā bhūtvā tvam anugrahavān bhava || RATNA_04.30</l>

<p>hitāyaiva tvayā cittam unnāmyaṃ sarvadehinām |</p>

<l>kāruṇyāt satataṃ rājaṃs tīvrapāpakṛtām api || RATNA_04.31</l>

<p>tīvrapāpeṣu hiṃsreṣu kṛpā kāryā viśeṣataḥ |</p>

<l>ta eva hi kṛpāsthānam hatāmāno mahātmanām || RATNA_04.32</l>

<p>pratyahaṃ pañcarātram vā baddhān kṣīnān vimocaya |</p>

<l>śeṣān api yathāyogaṃ mā kāṃścit naiva mocaya || RATNA_04.33</l>

<p>yeṣv amokṣaṇacittaṃ te jāyate teṣv asaṃvaraḥ |</p>

<l>tasmād asaṃvarāt pāpam ajasram upacīyate || RATNA_04.34</l>

<p>[ 16b ] yāvac ca na vimucyeraṃs tāvat syuḥ sukhabandhanāḥ |</p>

<l>nāpitasnānapānānnabhaiṣajyavasanānvitāḥ || RATNA_04.35</l>

<p>apātreṣv iva putreṣu pātrīkaraṇakāṅkṣayā |</p>

<l>kāruṇy [ āt tāḍanam kāryaṃ na dveṣān ] nārthalipsayā || RATNA_04.36</l>

<p>vimṛśya saṃyag vijñāya praduṣṭān ghātakān api |</p>

<l>ahatvā 'pīḍayitvā ca kuru nirviṣayān narān || RATNA_04.37</l>

<p>svatantraḥ paśya sarvaṃ ca viṣayaṃ cāracakṣuṣā |</p>

<l>nityāpramattaḥ smṛtimān kuru kāryaṃ ca dhārmikaṃ || RATNA_04.38</l>

<p>pradānamānasatkārair guṇasthān satataṃ bhaja |</p>

<l>udārair anurūpais tu śeṣān api yathāvidhi || RATNA_04.39</l>

<p>sammānasphītakusumaḥ sampradānamahāphalaḥ |</p>

<l>rājavṛkṣaḥ kṣamācchāyaḥ sevyate bhṛtyaprakṣibhiḥ || RATNA_04.40</l>

<p>tyāgaśīlamayo rājā tejasvī bhavati priyaḥ |</p>

<l>śarkarāmodako yadvad elāmaricakarkaśaḥ || RATNA_04.41</l>

<p>mātsyanyāyaś ca te naivaṃ nyāyād rājyaṃ bhaviṣyati |</p>

<l>na cānyāyo na vā 'dharmo dharmaś caivaṃ bhaviṣyati || RATNA_04.42</l>

<p>paralokāt tvayā rājyaṃ nānītaṃ nāpi neṣyasi |</p>

<l>dharmāt prāptam ato 'syārthe nādharmaṃ kartum arhasi || RATNA_04.43</l>

<p>rājyena bhāṇḍamūlyena duḥkhabhāṇḍaparamparām |</p>

<l>rājan yathā nārjayasi prayatnaḥ kriyatāṃ tathā || RATNA_04.44</l>

<p>rājyena bhāṇḍamūlyena rājyabhāṇḍaparamparāṃ |</p>

<l>rājan yathā nirviśasi prayatnaḥ kriyatāṃ tathā || RATNA_04.45</l>

<p>caturdvīpām api prāpya pṛthivīṃ cakravartinaḥ [ 17a ] |</p>

<l>śārīraṃ mānasaṃ caiva sukhadvayam idaṃ matam || RATNA_04.46</l>

<p>duḥkhapratikriyāmātraṃ śārīraṃ vedanāsukhaṃ |</p>

<l>saṃjñāmayaṃ mānasaṃ tu kevalaṃ kaplpanākṛtaṃ || RATNA_04.47</l>

<p>duḥkhapratikriyāmātraṃ kalpanāmātram eva ca |</p>

<l>lokasya sukhasarvasvaṃ vyartham etad ato 'rthataḥ || RATNA_04.48</l>

<p>dvīpadeśapurāvāsapradeśasānavāsasāṃ |</p>

<l>śayyā 'nnapānahastyastyaśvastrīṇāṃ caikaikabhogyatā || RATNA_04.49</l>

<p>yadā ca yatra cittaṃ syāt tadānena sukhaṃ kila |</p>

<l>śeṣāṇām amanaskārāt teṣāṃ vyarthatvam arthataḥ || RATNA_04.50</l>

<p>viṣayān pañcabhiḥ pañca cakṣurādibhir indriyaiḥ |</p>

<l>na kalpayati yed gṛhṇan nāsmāt teṣu tadā sukhaṃ || RATNA_04.51</l>

<p>jānīte viṣayaṃ yaṃ yaṃ yena yenendriyeṇa ca |</p>

<l>tadā na śeṣaiḥ śeṣāṇi vyarthāny eva yatas tadā || RATNA_04.52</l>

<p>indriyair upalabdhasya viṣayasyākṛtiṃ manaḥ |</p>

<l>upalabhya vyatītasya kalpayan manyate sukhaṃ || RATNA_04.53</l>

<p>ekam arthaṃ vijānāti yady apy ekam ihendriyaṃ |</p>

<l>tad apy arthaṃ vinā vyarthaṃ vyartho 'rtho 'pi ca tad vinā || RATNA_04.54</l>

<p>pratītya mātāpitarau yathoktaḥ putrasambhavaḥ |</p>

<l>cakṣūrūpe pratītyaivam ukto vijñānasaṃbhavah || RATNA_04.55</l>

<p>atītānāgatā vyarthāḥ viṣayāḥ sārdham indriyaiḥ |</p>

<l>taddvayānatiriktatvād vyarthā ye 'pi ca sāmpratāḥ || RATNA_04.56</l>

<lg>
<l>alātacakraṃ gṛhṇāti yathā cakṣur viparyayāt |</l>
<l>tathendriyāṇi [ 17b ] gṛhṇanti viṣayān sāmpratān iva || RATNA_04.57</l>
</lg>

<p>indriyāṇīndriyārthāś ca pañcabhūtamayā matāḥ |</p>

<l>pratisvaṃ bhūtavaiyarthyād eṣāṃ vyarthatvam arthataḥ || RATNA_04.58</l>

<p>nirindhano 'gnir bhūtānāṃ vinirbhāge prasajyate |</p>

<l>saṃparke lakṣaṇābhāvaḥ śeṣeṣv apy eṣa nirṇayaḥ || RATNA_04.59</l>

<p>evaṃ dvidhāpi bhūtānāṃ vyarthatvāt saṅgatir vṛthā |</p>

<l>vyarthatvāt saṅgateś caivaṃ rūpaṃ vyartham ato 'rthataḥ || RATNA_04.60</l>

<p>vijñānavedanāsaṃjñāsaṃskārāṇām ca sarvaśaḥ |</p>

<l>pratyekam ātmavaiyarthyād vaiyarthyaṃ paramārthataḥ || RATNA_04.61</l>

<p>sukhābhimāno duḥkhasya pratīkāre yathārthataḥ |</p>

<l>tathā duhkhābhimāno 'pi sukhasya pratighātajaḥ || RATNA_04.62</l>

<p>sukhe saṃyogatṛṣṇaivaṃ naiḥsvābhāvyāt prahīyate |</p>

<l>duḥkhe viyogatṛṣṇā ca paśyatāṃ muktir ity ataḥ || RATNA_04.63</l>

<p>kaḥ paśyatīti cec cittaṃ vyavahāreṇa kathyate |</p>

<l>na hi caittaṃ vinā cittaṃ vyarthatvān na saheṣyate || RATNA_04.64</l>

<p>vyartham evaṃ jagan matvā yāthābhūtyān nirāspadaḥ |</p>

<l>nirvāti nirupādāno nirupādānavahnivat || RATNA_04.65</l>

<p>bodhisattvo 'pi dṛṣṭvaivaṃ sambodhau niyato mataḥ |</p>

<l>kevalaṃ tv asya kāruṇyād ābodher bhavasaṃtatiḥ || RATNA_04.66</l>

<p>bodhisattvasya saṃbhāro mahāyāne tathāgataiḥ |</p>

<l>nirdiṣṭaḥ sa tu sammūḍhaiḥ pradviṣṭaiś caiva nindyate || RATNA_04.67</l>

<p>guṇadoṣānabhijño vā doṣasaṃjñī guṇeṣu vā |</p>

<l>athavāpi guṇadveṣī mahāyānasya nindakaḥ || RATNA_04.68</l>

<p>paropaghātino [ 18a ] doṣān parānugrahiṇo guṇān |</p>

<l>jñātvocyate guṇadveṣī mahāyānasya nindakaḥ || RATNA_04.69</l>

<p>yat svārthanirapekṣatvāt parāthaikarasapriyaṃ |</p>

<l>guṇākaraṃ mahāyānaṃ tad dveṣī tena dahyate || RATNA_04.70</l>

<p>śrāddho 'pi durgṛhītena dviṣyāt kruddho 'thavetaraḥ |</p>

<l>śrāddho 'pi dagdha ity uktaḥ kā cintā dveṣabandhure || RATNA_04.71</l>

<p>viṣeṇāpi viṣaṃ hanyād yathaivoktaṃ cikitsakaiḥ |</p>

<l>duḥkhenāpy ahitaṃ hanyād ity ukte kiṃ virudhyate || RATNA_04.72</l>

<p>manaḥpūrvaṅgamā dharmā manaḥśreṣṭhā iti śruteḥ |</p>

<l>hitaṃ hitamanāḥ kurvan duḥkenāpy ahitaṃ kathaṃ || RATNA_04.73</l>

<p>duḥkham apy āyatīpathyaṃ kāryaṃ kimu sukhaṃ hitaṃ |</p>

<l>ātmanaś ca pareṣāṃ ca dharma eṣa sanātanaḥ || RATNA_04.74</l>

<p>mātrāsukhaparityāgāt paścāc ced vipulaṃ sukhaṃ |</p>

<l>tyajen mātrāsukhaṃ dhīraḥ saṃpaśyan vipulaṃ sukhaṃ || RATNA_04.75</l>

<p>na mṛṣyate ca yady etat kaṭubhaiṣajyadāyinaḥ |</p>

<l>tataś cikitsakādyāś ca hatā naivaṃ ca yujyate || RATNA_04.76</l>

<p>apathyam api yad dṛṣṭaṃ tat pathyaṃ paṇḍitaiḥ kvacit |</p>

<l>utsargaś cāpavādaś ca sarvaśāstreṣu śaṃsyate || RATNA_04.77</l>

<p>karuṇāpūrvakāḥ sarve niṣyandā jñānanirmalāḥ |</p>

<l>uktā yatra mahāyāne kas tan nindet sacetanaḥ || RATNA_04.78</l>

<p>atyaudāryātigāmbhīryād viṣaṇṇair akṛtātmabhiḥ |</p>

<l>nindyate 'dya mahāyānaṃ mohāt svaparavairibhiḥ || RATNA_04.79</l>

<p>dānaśīlakṣamāvīryadhyānaprajñākṛpātmakaṃ [ 18b ] |</p>

<l>mahāyānam atas tasmin kasmād durbhāṣitaṃ vacaḥ || RATNA_04.80</l>

<p>parārtho dānaśīlābhyāṃ kṣāntyā vīryeṇa cātmanaḥ |</p>

<l>dhyānaṃ prajñā ca mokṣāya mahāyānārthasaṃgrahaḥ || RATNA_04.81</l>

<p>parā [ tmahita ] mokṣārthāḥ saṃkṣepād buddhaśāsanaṃ |</p>

<l>te saṭpāramitāgarbhās tasmād bauddham idaṃ vacaḥ || RATNA_04.82</l>

<p>puṇyajñānamayo yatra buddhair bodher mahāpathaḥ |</p>

<l>deśitas tan mahāyānam ajñānād vai na dṛśyate || RATNA_04.83</l>

<p>kham ivācintyaguṇatvād ukto 'cintyaguṇo jinaḥ |</p>

<l>mahāyāne yato buddhamāhātmyaṃ kṣamyatām idam || RATNA_04.84</l>

<p>āryaśāradvatasyāpi śīlamātre 'py agocaraḥ |</p>

<l>yasmāt tad buddhamāhātmyam acintyaṃ kiṃ na mṛṣyate || RATNA_04.85</l>

<p>anutpādo mahāyāne pareṣāṃ śūnyātā kṣayaḥ |</p>

<l>kṣayānutpādāyoś caikyam arthataḥ kṣamyatāṃ yataḥ || RATNA_04.86</l>

<p>śūnyatābuddhamāhātmyam evaṃ yuktyānupaśyatāṃ |</p>

<l>mahāyānetaroktāni na sameyuḥ kathaṃ satāṃ || RATNA_04.87</l>

<p>tathāgatābhisandhyoktāny asukhaṃ jñātum ity ataḥ |</p>

<l>ekayānatriyānoktād ātmā rakṣya upekṣayā || RATNA_04.88</l>

<p>upekṣayā hi nāpuṇyam dveṣāt pāpaṃ kutaḥ śubhaṃ |</p>

<l>mahāyāne yato dveṣo nātmakāmaiḥ kṛto 'rhati || RATNA_04.89</l>

<p>na bodhisattvapraṇidhir na caryāpariṇāmanā |</p>

<l>uktāḥ śrāvakayāne 'smād bodhisattvaḥ kutas tataḥ || RATNA_04.90</l>

<p>adhiṣṭhānāni noktāni [ 19a ] bodhisattvasya bodhaye |</p>

<l>buddhair anyat pramāṇaṃ ca ko 'smin arthe jinādhikaḥ || RATNA_04.91</l>

<p>adhiṣṭānāryasatyārthabodhipakṣopasaṃhitāt |</p>

<l>mārgāc chrāvakasāmānyād bauddhaṃ kenādhikaṃ phalaṃ || RATNA_04.92</l>

<p>bodhicaryāpratiṣṭhārthaṃ na sūtre bhāṣitaṃ vacaḥ |</p>

<l>bhāṣitaṃ ca mahāyāne grāhyam asmād vicakṣaṇaiḥ || RATNA_04.93</l>

<p>yathaiva vaiyākaraṇo mātṛkām api pāṭhayet |</p>

<l>buddho 'vadat tathā dharmaṃ vineyānāṃ yathākṣamaṃ || RATNA_04.94</l>

<p>keṣāṃcid avadad dharmaṃ pāpebhyo vinivṛttaye |</p>

<l>keṣāṃcit puṇyasiddhyarthaṃ keṣāṃcid dvayaniḥśritaṃ || RATNA_04.95</l>

<p>dvayāniśritam ekeṣāṃ gāmbhīraṃ bhīrubhīṣaṇaṃ |</p>

<l>śūnyatākaruṇāgarbham ekeṣāṃ bodhisādhanaṃ || RATNA_04.96</l>

<p>iti sadbhir mahāyāne kartavyaḥ pratighakṣayaḥ |</p>

<l>prasādaś cādhikaḥ kāryaḥ saṃyaksaṃbodhisiddhaye || RATNA_04.97</l>

<p>mahāyānaprasādena taduktācaraneṇa ca |</p>

<l>prāpyate 'nuttarā bodhiḥ sarvasaukhyāni cāntarā || RATNA_04.98</l>

<p>dānaśīlakṣamāsatyaṃ gṛhasthasya viśeṣataḥ |</p>

<l>dharma uktaḥ kṛpāgarbhaḥ sa sātmīkriyatāṃ dṛḍhaṃ || RATNA_04.99</l>

<p>atha lokasya vaidharmyād rājyaṃ dharmeṇa duṣkaraṃ |</p>

<l>tato dharmayaśo 'rthaṃ te prayujyādhigamaḥ kṣamaḥ || RATNA_04.100</l>

<p>ratnāvalyām rājavṛttopadeśe nāma caturthaḥ paricchedaḥ |
</p>
</div>

  </body>
</text>
</TEI>
